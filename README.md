# Lemàriu tènnicu-scientìficu

**Coordinadori/a de su progetu:** Andria Piciau <<apicciau@mail.com>>

**Capìngiu:**

1. Spricadura de su problema
2. Cunseguèntzias de su problema
3. Spricadura de sa solutzioni
4. Cunseguèntzias de sa solutzioni
5. Ghia a s' imperu

-------------------------------------------------------------------------------
## 1. Spricadura de su problema

> “No propongastis solutzionis finsas a candu de su problema no nd' estis
> chistionau chena de nd' inditai nimancu una, arrexonendi de sa manera sa prus 
> cumpria chi fait.”
>
> -- Norman R. F. Maier

In sa prus parti de is fueddàrius s' agatant pagu fueddus tènnicus, e candu s' agatant
funt italianismus tradùsius a su sardu de manera dereta, no critica, o no de sa pròpriu
manera comenti chi dd' essit tradusiu unu scienti de sa disciplina sua.

-------------------------------------------------------------------------------
## 2. Cunseguèntzias de su problema

### Cali funt is cunseguèntzias de imoi (o chi s' obetais) de su problema?

Is chi bolint scriri de chistionis tènnicu-scientìficas in sardu dd' acabant imbentendi
fueddus dònnia borta, chena de sciri is chi imperant is àterus e chena de sciri chi sa
traduridura siat bona o no. A bortas issus etotu, po coidai, dd' acabant sardisendi
fueddus italianus.

### Comenti est acapiau su de arresolvi custu problema a is tareas de su Manifestu?

Chi nci fessit una manera comuna de fueddai de chistioni tènnicu-scientìficas su traballu
de Sustainable Sardinia iat a andai de manera prus lestra. Arresolvi custu problema iat a
essi una manera de agiudai is chi bolint a scriri de prus in sardu.

-------------------------------------------------------------------------------
## 3. Spricadura de sa solutzioni

### Comenti funtzionat sa solutzioni? Comenti est fata?

Sa solutzioni est un' arregorta arrexonada de fueddus tènnicus-scientìficus: unu lemàriu.

Su lemàriu est fatu de unu file a formau JSON, anca funt allogaus totus is fueddus. Ddoi
ant a essi tres maneras de aciungi fueddus:
1. de manera dereta, scriendi-ddus in su file "a manu";
2. ingenerendi còdixi JSON de apoddai infatu de su chi est scritu giai, imperendi un' aina
   chi at a essi aìnturu de su magasinu etotu;
3. is chi no sciint comenti a fai un' agiudu in GitHub, ant a podi intregai unu curreu
   letròngiu a su coordinadori.

S' aina po ingenerai su JSON de apoddai at a podi essi unu mòlliu in d-una pàgina HTML,
chi s' iat a podit ponni in su giassu de Sustainable Sardinia.

Dònnia fueddu at a essi spricau aìnturu de unu mòlliu, anca s' ant a scriti is fueddus
tènnicus imperaus in sa prus parti de is lìnguas romanzas, in ingresu, e in tedescu puru.
Custu at a fai arrexonai de is fueddus internatzionalis puru, de manera chi sa tradusidura
no siat acritica.

Su magasinu at a tenni puru un programa chi at a ligi su JSON e at a imprentai unu
PDF.

### Cali sienda serbit po aprontai sa solutzioni?

#### Sienda de personas

Serbit assumancu:
1. una persona po traballai a sa parti "de su computadori", duncas a is programas chi
   faint is provas, e a su programa chi ndi bogat su PDF.
2. unu linguista chi castit is fueddus de s' arregorta e donit su parri suu de comenti
   ddus ant tradùsius. No serbit chi su linguista siat sèmpiri su pròpriu o chi traballit
   a custa faina fissu.

#### Sienda de computadora

No serbit sienda pretzisas po custa faina.

#### Sienda de su logu

Is imitiduras ingeneradas de custa faina funt is de allogai su còdixi in GitHub scéti.

### Comenti dd' estis a provai su progetu?

Unu programa aìnturu de su progetu at a averiguai su JSON, e at a nai chi su formau no est
bonu.

-------------------------------------------------------------------------------
## 4. Cunseguèntzias de sa solutzioni 

### Cali funt is cunseguèntzias de imoi (o chi s' abetais) de sa solutioni?

* S' ant a agatai is fueddus tènnicus de manera prus discansosa meda che imoi, chena de
  ddus depi torrai a inbentai po dònnia scritu.
* S' ant a partziri is fueddus nous, de manera ca is chi bolint scriri in sardu nd' ant a
  podi chistionai/arrexonai.

### Comenti si podit mesurai cantu est bona sa solutzioni?

Sa mesura s' iat a podi pigai de manera no dereta. Esemprus:
* su nùmuru de personas chi ant a donai agiudus a custa faina. 
* su nùmuru de fueddus aciuntus a su mesi.

-------------------------------------------------------------------------------
## 5. Ghia a s' imperu

### Comenti si depit imperai/scarrigai custu progetu?

#### Aciungi unu fueddu

Abastat a preni custu mòlliu po dònnia fueddu:
``` json
{
    "italian": "",
    "italian-type": "",
    "description": "",
    "discipline": "",
    "english": "",
    "german": "",
    "castillan": ,
    "catalan": "",
    "french": "",
    "portuguese": "",
    "sardinian": {
        "campidanese": "",
        "logudorese": "",
        "type": ""
    },
    "usage": ""
}
```

In su mòlliu:
* *italian*: su fueddu tènnicu italianu,
* *italian-type*: sa sceda de fueddu in italianu (s.m., s.f., v.t., ...)
* *description*: una spricadura de su sentidu de su lema in s' imperu pretzisu chi si-ndi
  bolit fai.
* *discipline*: sa disciplina anca ndi benit su fueddu (econ., ing. elet., med., fìs.,
  ...)
* *english*: su fueddu tènnicu in ingresu,
* *german*: su fueddu tènnicu in tedescu,
* *castillan*: su fueddu tènnicu in castillianu,
* *catalan*: su fueddu tènnicu in catalanu,
* *french*: su fueddu tènnicu in frantzesu,
* *portuguese*: su fueddu tènnicu in portughesu,
* *sardinian*: su fueddu chi si bolit imperai in sardu, siat in campidanesu chi in
  logudoresu.
* *usage*: un' esempru de comenti s' iat a imperai su fueddu.

Labai un' esempru de su mòlliu prenu:
``` json
{
    "italian": "algoritmo",
    "italian-type": "s.m.",
    "description": "Una filera de passus chi, partendi de unus cantu informus, donant un' arresurtau po unu problema.",
    "discipline": "comp.",
    "english": "algorithm",
    "german": "Algorithmus",
    "castillan": "algoritmo",
    "catalan": "algorisme",
    "french": "algorithme",
    "portuguese": "algoritmo",
    "sardinian": "algorìtimu",
    "usage": "Apustis, un' algorìtimu de sa computadora at crassificau sa genti a segunda de su comportamentu."
}
```
In i-custu esempru, sigomenti su fueddu sardu est de sa pròpriu genia de s' italianu e est
su pròpriu chi siat in campidanesu o in logudoresu, est scritu de manera prus simpri che
in su mòlliu sbuidu chi eus biu innantis.

#### Ingenerai su PDF

Po imoi no nc' at manera dereta. Bolit scritu unu programa po ddu fai.