# Lemàriu tènnicu-scientìficu

**Coordinadori/a de su progetu:** Andria Piciau <<apicciau@mail.com>>

**Cuntènniu:**

1. Descridura de su problema
2. Conseguèntzias de su problema
3. Arrelata de sa solutzioni
4. Conseguèntzias de sa solutzioni
5. Ghia a s' imperu

-------------------------------------------------------------------------------
## 1. Descridura de su problema

> “No propongastis solutzionis finsas a candu de su problema no nd' estis
> chistionau de manera sa prus cumpria chi fait chena de inditai nimancu una.”
>
> -- Norman R. F. Maier

In sa prus parti de is fueddàrius s' agatant pagu fueddus tènnicus, e candu s'
agatant funt po sa prus parti italianismus portaus a su sardu de manera dereta,
no critica, o no de sa pròpriu manera comenti chi dd' essit portau unu scienti
de sa disciplina sua.

-------------------------------------------------------------------------------
## 2. Conseguèntzias de su problema

### Cali funt is conseguèntzias de imoi (o chi s' obetais) de su problema?

Is chi bolint scriri de chistionis tènnicu-scientìficas in sardu dd' acabant
imbentendi fueddus dònnia borta, chena de sciri is chi imperant is àterus e
chena de sciri chi sa portadura siat bona o no. A bortas, issus etotu dd'
acabant sardisendi fueddus italianus po coidai.

### Arresolvi su problema s' arrelatat cun is tareas de sa Faina?

Chi nci fessit una manera comuna de fueddai de chistioni tènnicu-scientìficas su
traballu de Sardinia Sustainability iat a andai de manera prus lestra. Arresolvi
custu problema iat a essi una manera de agiudai is chi bolint a scriri de prus
in sardu.

-------------------------------------------------------------------------------
## 3. Arrelata de sa solutzioni

### Comenti traballat sa solutzioni? Comenti est fata?

Sa solutzioni est de fai un' arregorta arrexonada de fueddus
tènnicus-scientìficus: unu lemàriu.

Su lemàriu est fatu de unu file a formau JSON, anca funt allogaus totus is
fueddus. Ddoi ant a ai duus maneras de aciungi fueddus:
1. de manera dereta, scriendi-ddus in su file "a manu",
2. ingenerendi còdixi JSON de apoddai avatu de su chi est scritu, imperendi un'
   aina chi at a essi aìnturu de su magasinu etotu. Is chi no sciint comenti a
   fai unu contributu in GitHub, ant a podi intregai unu curreu letròngiu a su
   coordinadori cun assumancu su JSON ingenerau de s' aina.

S' aina po ingenerai su JSON de apoddai at a podi essi unu mòlliu in d-una
pàgina HTML, chi s' iat a podit ponni in su giassu de Sardìnnia Sustainability.

Dònnia fueddu at a essi espressau cun d-unu mòlliu, anca s' ant a scriti is
fueddus tènnicus imperaus in sa prus parti de is lìnguas arromanzas, in ingresu e
in tedescu puru. Custu at a fai arrexonai apitzus de is fueddus internatzionalis
de manera chi sa portadura no siat acritica.

Su magasinu at a tenni puru un programa chi at a ligi su JSON e a imprentai unu
PDF.

### Cali arresorsas serbint po aprontai sa solutzioni?

#### Arresorsas de personis

Serbit assumancu:
1. una persona po traballai a sa parti "de su computadori", duncas a is
   programas chi faint provas e a su programa chi ndi bogat su PDF.
2. unu linguista chi castit is fueddus arregortus e donit su parri suu asuba de
   is fueddus nous e comenti ddus ant portaus. No serbit chi su linguista siat
   sèmpiri su pròpriu o chi traballit a custa faina fissu.

#### Arresorsas de computadora

No serbit arresorsas pretzisas po custa faina.

#### Arresorsas de su logu

Is imitiduras ingeneradas de custa faina funt is de allogai su còdixi in GitHub
sceti.

### Comenti dd' estis a provai su progetu?

Unu programa aìnturu de su progetu at a averiguai su JSON, e at a nai chi su
formau no est bonu.

-------------------------------------------------------------------------------
## 4. Conseguèntzias de sa solutzioni 

### Cali funt is conseguèntzias de imoi (o abetadas) de sa solutioni?

* S' ant a agatai is fueddus tènnicus de manera prus discansosa meda de immoi,
  chena de ddus depi torrai a inventai dònnia borta.
* S' ant a partziri is fueddus nous, de manera chi sa comunidadi de is chi
  bolint scriri in sardu nd' ant a podi chistionai/giudicai.

### Comenti si podit mesurai sa bontadi de sa solutzioni?

Sa mesura s' at a podi pigai de manera no dereta. Atopus:
* su nùmuru de personas chi ant a donai contributus a custa faina. 
* su nùmuru de fueddus aciuntus a su mesi.

-------------------------------------------------------------------------------
## 5. Ghia a s' imperu

### Comenti si depit imperai/otenni custu progetu?

#### Aciungi unu fueddu

Abastat a preni custu mòlliu po dònnia fueddu:
``` json
{
    "italian": "",
    "italian-type": "",
    "description": "",
    "discipline": "",
    "english": "",
    "german": "",
    "castillan": ,
    "catalan": "",
    "french": "",
    "portuguese": "",
    "sardinian": {
        "campidanese": "",
        "logudorese": "",
        "type": ""
    },
    "usage": ""
}
```

In su mòlliu:
* *italian*: su fueddu tènnicu italianu,
* *italian-type*: sa sceda de fueddu in italianu (s.m., s.f., v.t., ...)
* *description*: una descridura/definidura de su sentidu de su lema in s' imperu
  pretzisu chi si-ndi bolit fai.
* *discipline*: sa disciplina anca ndi benit su fueddu (econ., ing. elet., med.,
  fìs., ...)
* *english*: su fueddu tènnicu in ingresu,
* *german*: su fueddu tènnicu in tedescu,
* *castillan*: su fueddu tènnicu in castillianu,
* *catalan*: su fueddu tènnicu in catalanu,
* *french*: su fueddu tènnicu in frantzesu,
* *portuguese*: su fueddu tènnicu in portughesu,
* *sardinian*: su fueddu chi si bolit imperai in sardu, siat in campidanesu chi
  in logudoresu.
* *usage*: un' atopu de comenti s' iat a imperai su fueddu.

Labai un' atopu de su mòlliu prenu:
``` json
{
    "italian": "algoritmo",
    "italian-type": "s.m.",
    "description": "Una filera de passus chi, partendi de unus cantu informus, donant un' arrisultau po unu problema.",
    "discipline": "comp.",
    "english": "algorithm",
    "german": "Algorithmus",
    "castillan": "algoritmo",
    "catalan": "algorisme",
    "french": "algorithme",
    "portuguese": "algoritmo",
    "sardinian": "algorìtimu",
    "usage": "Apustis, un' algorìtimu de sa computadora at classificau sa genti a segunda de su comportamentu."
}
```
In i-custu atopu, sigomenti su fueddu sardu est de sa pròpriu genia de s'
italianu e est su pròpriu chi siat in campidanesu o in logudoresu, est scritu
de manera prus simpli che in su mollu sbuidu chi eus biu primu.

#### Ingenerai su PDF

Po imoi no nc' at manera dereta. Bolit scritu unu programa po fai custu.